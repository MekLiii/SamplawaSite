---
naglowek: GKS LZS Szymbark - PFT DREWNEKS Sampława [RELACJA]
date: 19-10-2021
zdjecia: /static/img/1e22cdb425756b46d1845124a60b80887647b6.jpg
tresc: W niedzielę 17.10 Nasza drużyna po raz ostatni w tej rundzie rozgrywkowej
  powalczyła w meczu wyjazdowym o punkty do ligowej tabeli, rywalem w tej
  kolejce był GKS LZS Szymbark. Dzień meczowy od samego początku nie układał się
  dobrze dla PFT, na ostatnią chwile z kadry wypadło kilku zawodników i trener
  musiał dokonywać rotacji w składzie. Sam mecz mógł podobać się zgromadzonej
  publiczności, pierwsza połowa to ciągłe próby ataku bramki przeciwnika raz z
  jednej, raz z drugiej strony lecz żadna z tych akcji nie zakończyła się
  dorobkiem bramkowym. W 27' boisko z powodu urazu musiał opuścić Henryk
  Świątkowski, miejmy nadzieję, że to jednak nic poważnego i "Henio" w pełni sił
  wróci do gry. Na drugą odsłonę spotkania wychodzimy w niezmienionym składzie a
  mecz otworzył się jeszcze bardziej z delikatną korzyścią PFT niestety nie
  udało się przełożyć tego na zdobycz bramkową. Po dobrym fragmencie gry Naszej
  drużyny inicjatywę na boisku przejęli gospodarze spychając Naszych zawodników
  do głębokiej defensywy. W trakcie meczu na boisku pojawili się kolejno Szymon
  Lasikowski, Marek Laskowski, Przemysław Cabaj i Cezary Chorzelewski. Po
  wprowadzeniu świeżych zawodników gra zyskała nieco na jakości lecz gospodarze
  byli w przysłowiowym gazie co wykorzystali w 3' doliczonego czasu gry po dość
  kontrowersyjnej sytuacji pokonując Naszego bramkarza zdobywają jedyną bramkę w
  tym spotkaniu. W 8 kolejce Sampława po raz pierwszy w tym sezonie nie dopisuje
  sobie żadnego punktu, co miejmy nadzieję zadziała na Nasz zespół tylko
  motywująco. Ze swojej strony dziękujemy rywalom za dobre spotkanie i
  gratulujemy zwycięstwa, a wszystkich sympatyków klubu zapraszamy już dziś na
  ostatnie spotkanie tej rundy które odbędzie się w Sobotę 23.10 o godzinie
  16:00 na boisku w Sampławie.
cytat: ""
AdditionalText:
  - addText: |-
      

      Zamek Szymbark 1:0 PFT Drewneks Sampława 90+3- Marat Utieshev.
---
