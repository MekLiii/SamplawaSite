---
naglowek: PFT Drewneks Sampława - UKS ŻAK Jamielnik [ZAPOWIEDŹ]
date: 20-04-2022
imagesGal:
  - https://ucarecdn.com/c55a6301-c648-4bc6-a344-72e88a2cf78e/-/preview/
tresc: >-
  Święta już za Nami, lecz wielkimi krokami zbliża się kolejny ważny weekend dla
  Naszego zespołu. Domyślacie sie już o czym mowa? Tak, dokładnie po niespełna
  półrocznej przerwie wznawiamy rozgrywki o mistrzostwo B-klasy w sezonie
  2021/2022. Wy także nie mogliście się tego doczekać? Mimo tego, że okres
  przygotowawczy jak na tą klasę rozgrywkową zorganizowany był na przysłowiową
  "piątkę", bo zespół miał okazje spróbować swoich sił aż w 11 sparingach
  począwszy od ligowych rywali, aż do przeciwników z ligi okręgowej to i tak w
  drużynie każdy czeka na sobotę **23.04.** To właśnie tego dnia w ramach X
  kolejki do Sampławy zawita **UKS ŻAK Jamielnik** - zespół, który przerwę
  zimową spędził na fotelu lidera. Nie od dziś wiadomo, że mecze pomiędzy tymi
  drużynami dostarczają kibicom nie lada widowisko i mimo tego, że z trzech
  ligowych starć, Sampława dwu krotnie inkasowała komplet punktów to sobotnie
  spotkanie może być jednym z najtrudniejszych w tej rundzie, bo Jamielnik z
  pewnością zechce zaznaczyć swoja pozycje w tabeli. Czy i tym razem PFT wyjdzie
  zwycięsko z tego pojedynku? Kto w drużynie zastąpi bramkostrzelnego
  "lendriego"? A może tercet braci Gorzka da popis swoich umiejętności i nie
  oddadzą ani punktu? Chcesz znać odpowiedź na te pytania? Odwiedź Nas w sobotę
  **23.04** - start godzina **17:00!** Już dziś zapraszamy sympatyków obu klubów
  do licznego wstawienia się na boisku w Sampławie i kulturalnego dopingowania
  swoich ulubieńców. 


  **PFT Drewneks Sampława - UKS ŻAK Jamielnik, sobota 23.04 17:00 boisko w Sampławie.**
---
