---
naglowek: Ulga sponsorska - Wspieraj Sport
date: 22-01-2022
zdjecia: /static/img/017092383ccdd34002e1071331aab7771ddc7c.jpg
tresc: >-
  

  Dzięki Polskiemu Ładowi od 1 stycznia 2022 roku wchodzi nowa ulga podatkowa dla przedsiębiorców wspierająca sport. 


  Odliczenie będzie dotyczyć wszystkich przedsiębiorców działających w Polsce, czyli zarówno jednoosobowych działalności gospodarczych, jak i spółek. 




  Dzięki uldze sponsoringowej przedsiębiorcy zyskają możliwość dodatkowego odliczenia od podstawy opodatkowania podatkiem dochodowym (PIT i CIT) 50% kosztów poniesionych na wskazane obszary działalności. Podatnik, oprócz zaliczenia poniesionych kosztów w 100% do kosztów uzyskania przychodu, uzyska prawo do dodatkowej preferencji w podatku dochodowym przez odliczenie od podstawy opodatkowania 50% poniesionych kosztów. Łącznie w podatku dochodowym przedsiębiorca rozliczy więc 150% poniesionego kosztu. 




  W przypadku ulgi na działalność sportową odliczeniu będą podlegać koszty poniesione na finansowanie klubu sportowego (np. na zakup sprzętu sportowego), stypendium sportowego czy imprezy sportowej, która nie jest masową imprezą sportową. 




  W przypadku skorzystania z ulgi sponsoringowej odliczeniu będą podlegać koszty, które nie zostały podatnikowi zwrócone w jakikolwiek sposób. Ulga będzie odliczana w zeznaniu za rok podatkowy, w którym poniesiono koszty. 




  Ulga sponsoringowa - korzyści dla przedsiębiorcy Zysk, jaki daje ulga, najłatwiej dostrzec na konkretnym przykładzie. Przyjmując, że przedsiębiorca, współpracujący z muzeum, w zamian za reklamę, przeznaczy na działalność muzeum 20 tys. zł, to np.: 




  opłacając liniowy podatek PIT według 19% stawki w podatku dochodowym zyskuje 3 800 zł, z uwagi na zaliczenie tego wydatku do kosztów uzyskania przychodów, oraz dodatkowo 1900zł, z uwagi na proponowaną możliwość odliczenia od podstawy opodatkowania 50% poniesionego kosztu, tj. 10 tys. zł, Łącznie przedsiębiorca obniża swój podatek o 5 700 zł.


  źródło:[www.podatki.gov.pl](https://www.podatki.gov.pl/polski-lad/pakiet-dla-biznesu-polski-lad/repatriacja-kapitalu-polski-lad/ulga-na-csr-polski-lad/)
images:
  - thumbnail: /static/Galery/017092383ccdd34002e1071331aab7771ddc7c.jpg
---
