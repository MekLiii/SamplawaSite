---
naglowek: PFT Drewneks Sampława - LZS Torpeda Rożental [ZAPOWIEDŹ]
date: 21-10-2021
zdjecia: /static/img/3cff1b9d93d489557bea7d6ff45d91948e9375.jpg
tresc: W sobotę, 23 października piłkarze PFT Drewneks Sampława zagrają ostatni
  mecz w tej rundzie i to przed własną publicznością. Rywalem będzie drużyna LZS
  Torpeda Rożental. W poprzedniej kolejce zawodnicy PFT ponieśli pierwszą w tym
  sezonie porażkę, ulegając w Szymbarku tamtejszemu Zamkowi 1:0 po bramce w
  doliczonym czasie gry. Piłkarze z Rożentala natomiast przegrali u siebie z
  Żakiem Jamielnik 2:4. Drużyna z Rożentala jest naszym sąsiadem w tabeli gdyż
  zajmuje 6 miejsce z dorobkiem 9 punktów, natomiast PFT plasuje się na 5
  lokacie z dorobkiem 15 punktów. Zapowiada się z pewnością ciekawe widowisko.
  Gospodarze będą chcieli za wszelką cenę zmazać plamę z poprzedniej kolejki,
  natomiast drużyna Torpedy ewidentnie w tym sezonie czuje wiatr w żaglach i
  będzie chciała napsuć trochę krwi w Sampławie. Początek meczu PFT Drewneks
  Sampława - LZS Torpeda Rożental w sobotę, 23 października o godzinie 15.30 na
  boisku sportowym w Sampławie. Wszystkich kibiców serdecznie zapraszamy!
images: []
---
